<div align="center">
    <img align="center" src="https://kubernetes.io/images/nav_logo2.svg" alt="logo" width="300" />
    <h3>Kubernetes Observability & Detection Engineering</h3>
    <h4>Corso di Penetration Testing, a.a. 23/24, Università di Salerno</h4>
    <img align="center" src="https://raw.githubusercontent.com/antoniogrv/kube-observe/master/pictures/repo_cover.png" alt="logo" width="400" />
</div>

<hr />

Questo documento, intitolato Kubernetes Observability & Detection Engineering, ha l’obiettivo di illustrare un lavoro progettuale di natura parzialmente compilativa e parzialmente sperimentale (i.e. con una limitata componente pratica), descrivendo in maniera esaustiva e organica l’analisi svolta nel contesto in esame, e mostrando in maniera dettagliata e rigorosa i procedimenti svolti per ottenere l’applicativo realizzato. Nella fattispecie, il progetto è relativo alla tipologia quindici (15) fra quelle selezionabili per il corso di Penetration Testing & Ethical Hacking, "Sistemi SOAR (Security Orchestration, Automation and Response) e SIEM (Security Information and Event Management)". 

I temi trattati sono laterali rispetto ai contenuti principali erogati durante il corso, ma sono in ogni caso fortemente legati ad argomenti di sicurezza, e che comunque rientrano nella traccia sopracitata. Inoltre, poiché non è stato fornito un template predefinato da compilare, la stesura di questo documento (nella misura del suo formato e dei suoi contenuti) è a discrizione dell’autore, auspicando che risulti essere completa e soddisfacente. La scelta di questa specifica traccia è dovuta ad un interesse personale dello studente nei confronti delle tecnologie in esame, specificamente Kubernetes, e il desiderio di esplorare nuovi anfratti del suo ecosistema, intersezionandosi ove possibile con i temi della traccia, per quanto le possibilità di lacciarsi a specifici tool o software studiati durante il corso sia limitato. 

Il lettore, dunque, consideri questa attività progettuale come un’analisi - o meglio, un’introduzione - ad alcuni angoli di un vasto strumento che, ormai, non è più considerabile "secondario", o "ausiliare"; e che, anzi, risulta essere il principale coltellino svizzero di un qualsiasi DevSecOps Engineer contemporaneo. Kubernetes è spesso considerata una "bestia", uno strumento "difficile", "capzioso", profondamente ramificato nel mondo cloud-native e le cui articolazioni di produzione non possono esimersi dallo svolgere le dovute considerazioni di sicurezza, come previsto in qualsiasi sistema degno di una tale popolarità. Qualsiasi utente di Kubernetes deve fare i conti con la sicurezza dei propri container e del proprio cluster, a meno di applicativi estremamente semplici e poco affascinanti; capire come questa sicurezza può essere espletata, anche nella misura tale per cui ci si limita a guardare piuttosto che agire, è vitale alla compliance dovuta agli stakeholders e agli utenti del sistema. Il corso di Penetration Testing insegna allo studente a scrutare una macchina virtuale, smembrarla, farla propria. 

Questo progetto, invece, punta ad illustrare come capire che tutto questo sta accadendo, e quali sono gli strumenti più adeguati per farlo; prima, però, viene descritto il funzionamento di un tipico cluster Kubernetes, mettendolo anche in correlazione agli ambienti didattici di virtualizzazione implementati durante il corso; vengono, poi, fornite opportunamente alcune definizioni critiche per il contesto affrontato (fra cui SIEM e SOAR) e, infine, viene proposta una piccola sperimentazione esemplificativa.

In particolare, la sperimentazione riguarda il bootstrap di un sistema SIEM su Kubernetes usando strumenti allo stato dell’arte, seguito da una serie di considerazioni di natura genuinamente pratica e tecnica sul perché il local development di sistemi di observability sia poco pratico, e su perché quindi la sperimentazione svolta non abbia davvero realizzato a pieno un SIEM, limitandosi alle fasi di bootstrapping. Verrà, infine, presentata una piccola correlazione ad alcuni sistemi reali implementati dal GARR. Tutto ciò afferisce, in parte o in tutto, ad una branca del DevOps Engineering e della Cybersecurity spesso indicata come "Detection Engineering", in cui si pone particolare accento sulla questione dell’osservabilità ("observability"). L’esigenza che un enorme cluster composto da centinaia di macchine virtuali e ospitante migliaia di applicativi debba essere osservabile (in una misura o nell’altra) potrebbe risultare scontata; tuttavia, è facile dimenticare che il prezzo delle risorse (umane, economiche, computazionali) impiegate per realizzare sistemi di observability viene ripagato esclusivamente nei casi peggiori in cui questi sistemi arrivano a notificare disastri ed incidenti; fino ad allora, sembreranno non costituire alcun valore aggiunto. Ebbene, un incidente di sicurezza può davvero essere fatale per l’integrità e la confidenzialità dei dati, e per la disponibilità degli applicativi: fare in modo che questi ultimi siao costantemnete sotto l’occhio vigile di Kubernetes, a cui ne sarà delegata la governance e la mise-en-place, è il minimo che possiamo fare.
